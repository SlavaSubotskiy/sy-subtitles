Guru Puja: Awakening the Principle of Guru
1983-07-24, Lodge Hill, Sussex, UK
Language: uk

Сьогодні ви всі зібралися тут, для того, щоб провести Пуджу Гуру.

Ваш Гуру — це спочатку Мати, а потім Гуру, і це дало Мені більшу підтримку. Раніше ми також проводили багато Пудж Гуру, переважно в Англії. І вам варто замислитися, чому Мати завжди проводить Пуджу Гуру в Лондоні? Час так складається, що він припадає на Пуджу Гуру, І тут, в цей час, Я повинна бути в Лондоні. Ми так багато років проводили Пуджу Гуру в Англії.

Все це відбувається згідно з Рітамбхара Праг’я, бо має бути якась причина, чому Мати тут, в Англії, на Пуджі Гуру. У Пуранах сказано, що Шрі Аді Гуру Дататтрея поклонявся Матері на берегах річки Тамаса. Тамаса — це те саме, що і ваша Темза, і Він сам прийшов і молився тут. І друїди, ті, хто мав втілення Стоунхенджа і таке інше, походять з того часу, в цій великій країні Шиви, Країні Духа. Отже, Дух перебуває тут, так само як і у серцях людей, і Сахасрара знаходиться в Гімалаях, де знаходиться Шива на горі Кайлаш. Це великий секрет того, що у нас тут так багато Пудж Гуру. Кульмінація сьогоднішнього дня і цього особливого типу Гуру Пуджі в рік шістдесятиріччя вашої Матері має особливе, дуже, дуже особливе значення, тому що це Гуру Сашті — сьогодні відзначається шістдесят років вашому Гуру. І тому це дуже велика подія, що ви всі зібралися, знову під впливом Рітамбхара Праг’я. Отже, все, що сталося, сталося завдяки тому, що природа обдарувала вас, і все вийшло так добре, тому що це було бажання Божественне і задум був Божественний. Отже, річка Темза, як ми називаємо її Темзою, бо англійці мають звичку робити все англійським. Вони зробили це з Бомбеєм — Мумбай був Бомбеєм, бачите, як Калькутта, так і всі інші слова. Подібно до того, як Варанасі перетворили на Бенарес, річку Темзу, яка насправді була Тамасою, назвали Темзою. А зараз з назви Тамаса потрібно знати, що це місце Тамо Гуни. Це місце, де здавна жили лівосторонні. Таким чином, люди були дуже відданими, лівосторонніми людьми, емоційними, і вони поклонялися Богові більше, ніж займалися яг’ями і все таке. А Дататтрея жив тут і медитував на березі Темзи. Ось чому Пуджа Гуру тут має дати нам чудову підготовку для вашого пробудження Принципу Гуру. Ми повинні йти до витоків, коріння всього, щоб зрозуміти важливість цього. До тих пір, поки ви не дізнаєтеся про коріння і традиції, ви не зможете зрозуміти глибину, силу, інтенсивність будь-якої Пуджі. Сьогодні ми зібралися тут, щоб знову зробити Пуджу Гуру. Причина в тому, що ми маємо Принцип Гуру в собі, як Я говорила вам минулого разу, а також Я детально дала вам десять заповідей, виражених в нас, які описують різні типи суті всередині нас.

Суть Пуджі Гуру має бути пробуджена всередині нас. Саме тому ми проводимо цю програму тут.

Зараз важливо, щоб ви встановили Дхарму в собі. Без Дхарми ви не можете досягти сходження. І як Я вже говорила вам раніше, чистота вашого єства, залежить від того, наскільки релігійно ви дотримуєтеся Дхарми. За часів Мойсея Це було пропрацьовано, всі правила та положення, були створені для реалізованих душ. Але як Я прочитала в одній з книжок — і це було дуже добре, тому що якби це сказала Я, люди б не повірили, що це потрібно було змінити. Я вважаю, що під час лекції дітей тут бути не повинно, їх краще вивести. Після лекції їх можна знову привести — саме тих, хто шумить. Ті, хто мовчать, — це добре, але тих, хто шумить, краще вивести. Якщо вони будуть шуміти, їм краще бути на вулиці або біля дверей, щоб, якщо вони будуть шуміти, ви могли вийти, щоб нікому не заважати. І під час Пуджі ви також можете бути біля входу, дверей або іншого місця, звідки ви можете піти. Таким чином, закони та правила, які були дані людям, насправді, були призначені для реалізованих душ, які зрозуміють. Але коли Мойсей побачив, як живуть люди,

Він змінив їх на дуже суворі правила, тому що з людьми такими, якими вони є, потрібно бути надзвичайно суворими. Вони не можуть зрозуміти нічого, крім страху. Якщо у вас в руці палиця, ви можете направити людей правильно. Без цієї палиці люди не слухатимуться. У них все добре, тільки якщо є страх. Тепер, якщо ви бачите сьогоднішній стан усіх націй, тих, у кого є лідери, або прем’єр-міністри, або президенти, усі вони є людьми надзвичайно суворими, дуже домінуючими та дуже сухими. І зазвичай такі люди подобаються. Навіть Гітлер досяг успіху завдяки такій природі. Отже, характер Гуру досі був дуже суворим до людей, які не були реалізованими. Зазвичай Гуру цього не робить — хороший Гуру, Сатгуру, він не любить багато спілкуватися з людьми. Вони кидають каміння та не люблять спілкуватися з нереалізованими людьми. Але якщо вони отримують реалізацію, то ці Гуру змінюють своє ставлення до людей, які хочуть їх бачити. Існує величезна різниця між реалізованою та нереалізованою людиною в протоколі Бога. Чоловік може бути королем або кимось іншим, його попросять сісти надворі. Немає значення, яку посаду він займає. Якщо він є реалізованою душею і не одержимий, йому надається найвище положення. Але якщо ви одержимі, тоді Гуру також скаже вам, що «Ти йди звідси, спочатку позбудься своїх одержимостей, а потім приходь». І були всі ці суворі правила, що така-то людина повинна бути вбита, така-то людина повинна отримати покарання у вигляді відрубання рук, відрубання ніг, навіть повне знищення очей. Це було зроблено тому, що вони не були реалізованими душами. Я вважаю, що Мойсей чудово усвідомив, що Він прийняв інший тип закону, який зараз відомий як Шаріат, і саме його дотримуються мусульмани. У певному сенсі, Я думаю, це добре, тому що люди, які зараз є нормальними людьми, дійсно заслуговують на таке правило, але воно не повинно бути настільки фанатичним, щоб ви не могли розрізнити реалізовану душу від нереалізованої душі. Тепер Гуру всередині вас пробудиться, якщо ви будете суворі до себе. Це один момент, який дуже важливий. До тих пір, поки ви не будете суворі з собою, Гуру не пробудиться всередині вас. Люди, які є ледачими, які не можуть нічим пожертвувати, які дуже люблять комфорт, ніколи не можуть бути Гуру, прийміть це від Мене. Вони можуть бути хорошими адміністраторами, вони можуть бути ким завгодно, але ніколи не Гуру. Гуру повинен бути готовим жити так, як він повинен жити. Він повинен мати можливість спати на каменях, він повинен мати можливість спати за будь-яких обставин. Не те, щоб учень [вчитель] мав примушувати його, але це має бути його власна природа, щоб він міг пристосуватися. Комфорт не може впливати на Гуру. Тепер ті, хто хоче, щоб ваш Принцип Гуру пробудився, повинні знати, що ви не повинні просити комфорту. Навіть для такої речі, як танці, ви вчора бачили танці, треба робити справжню тапасью. Ви повинні робити інтенсивну тапасью, ви не можете навчитися навіть такій речі, як танці, без того, щоб не пройти через аскезу. Отже, Гуру має пройти через усі аскези, це важливо. Сахаджа йогові не потрібно це проходити, але це повинен зробити сахаджа йог Гуру. Ми повинні мати аскезу, а аскезою може бути будь-яке ваше бажання. Скажімо, припустимо, ви дуже любите їсти, просто не їжте ту їжу, яка вам подобається. Якщо ви дуже любите солодке, то з'їжте щось дуже гірке, зведене до ста восьмого ступеня. І якщо ви любите якусь дуже... — як індійці, іноді — ...дуже гостру їжу, то їжте таку просту їжу, без солі. Навчіться управляти своїм язиком. Гуру не личить приділяти увагу їжі. Я бачила деяких сахаджа йогів, у них усе добре, коли є їжа, вони досить зосереджені, але коли справа доходить до програми, у них немає зосередженості. Сумно, але такі люди не можуть бути Гуру. Вони можуть бути хорошими кухарями або можуть бути дегустаторами їжі чи кимось подібним. Їм це більше підійде, але якщо вони повинні бути Гуру, вони повинні навчитися контролювати свій язик і свої бажання. Я маю на увазі, що для таких людей піст — це добре, піст — це дуже добре. Весь час вони хвилюються, а що у нас буде на обід, що будемо вечеряти? У таких людей не може пробудитися Принцип Гуру, і вони не можуть бути Гуру. Тому будьте обережні. Гуру повинен контролювати язик. Він повинен знати, коли злитися, а коли бути ніжним. Він повинен знати, що сказати, коли і скільки сказати. Ось чому багато Гуру були більш ефективними, не розмовляючи. Мовчання — найкращий спосіб допомогти іншим, але коли справа доходить до пояснення Сахаджа Йоги, ви повинні говорити. Але Я бачила, як деякі люди дуже красномовні, коли справа стосується безглуздих речей, але коли справа стосується Сахаджа Йоги, вони нічого не знають про Сахаджа Йогу. Тож ви повинні бути майстром Сахаджа Йоги, якщо вам потрібно бути Гуру, не лише в розмовах, але й у своїй поведінці, у всьому. І «карамат» — це... Я не знаю, чи ви використовуєте слово харизматичний, харизматичний, вони це називають, чи ви говорите, як це зробити, як підняти Кундаліні, як направити Її в Сахасрару, як пройти через Сахасрару, все це ви повинні знати, як використати свої знання — це вінійога на санскриті. Принцип Гуру прокидається в людині, коли вона сама чогось досягла. Уявіть собі напівготового Гуру, який ходить і говорить як Гуру. Зрештою він стане учнем. Отже, ви повинні бути господарем над собою, але коли Принцип Гуру з’являється, ви повинні давати його іншим, це питання про те, як давати його іншим. Тому ви повинні бути на вищому рівні, щоб дати це іншим, повинні бути на дуже високому рівні. Якщо ви прив’язані до грошей, якщо ви прив’язані до їжі, якщо ви прив’язані до повсякденних речей життя, ви не можете давати. Тепер може бути досягнутий стан, вищий за цей, який природно є в Мені, але якого можна досягти, це те, що у вас не повинно бути такої залежності, будь-яких правил і норм, як-от сказати, що я не буду турбуватися про їжу, я повинен поститись, це, інше — все закінчується. Коли ви їсте, але не їсте, це має бути стан, коли ви їсте їжу, і якщо ви запитуєте: «Ти пообідав?» «Я не знаю...» «Ти будеш обідати?» «Не знаю...» Абсолютно байдужий до проблем тіла. — Де ти спав? — Не знаю...

— Що ти їв, що будеш? «Я не знаю...» Такий стан називається станом атіта, коли ви виходите за межі, і що б ви не робили, ви робите це тому, що це має бути зроблено. Не звертаючи на це уваги, автоматично. Ніщо не важливе, але це так: перш ніж стати атітою, ви повинні врівноважити себе. «Ніщо не важливо», — розумієте, — це авір бхава, вони це називають, це свого роду драма, яку ви повинні прожити. «О, нічого не важливо, цей килим не важливий, я повинен спробувати спати на цементі». Спочатку ви повинні це зробити. Але через деякий час це відбувається, що ви не пам'ятаєте, спали на цементі чи на ліжку: «Де я спав? Не знаю». Це стан атіта. І цей стан має бути досягнутий багатьма сахаджа йогами — у стані, коли ви виходите за межі. Скажімо, є хтось, хто стоїть перед вами, і ви мусите розсердитися. Гаразд, ви даєте їм гарної прочуханки, а наступної миті ви посміхаєтеся. Ви злилися на цю людину? — Я не знаю, так?

Якось Будда сказав щось в одному селі, і там був жахливий хлопець, який встав і сказав Йому багато речей. І коли Він пішов до наступного села, хлопець відчув, що «О, я не повинен був цього робити», — ліва Вішудді. Тож він підійшов і сказав: «Мені шкода, пане, що я так сказав, але я не повинен був цього говорити, я не знав, що ви просвітлений, так, це сталося, тож вибачте мені». Він сказав: «Коли? Де ти сказав?» він сказав: «В останньому селі». «Ой, все, що було в останньому селі, я все там залишив, я не беру це з собою». Це стан атіта, якого ви повинні досягти. Так що навіть не відчувати цього — це не важливо. Ці ототожнення, коли вони повністю зникають, тоді ви робите щось у стані акарми, це, як сонце світить, воно не знає, що світить. Коли вібрації течуть, ви не знаєте, що вони течуть. У вас це вже почало діяти. Ви здивовані, ви піднімаєте руки, і Кундаліні піднімається. Ви не знаєте, що насправді піднімаєте Кундаліні. Як ви її піднімаєте? Ви не знаєте, ось і все.

Цей стан атіта уже почався у вас, але закріпіть його в усіх сферах життя, у всьому, за межі чого ви виходите. І якщо ви можете це зробити, це найвище, чого ви повинні досягти.

А з Інкарнаціями, все зовсім інакше, все навпаки. Все навпаки. Їм не потрібно робити тапасью. Їм не потрібно голодувати, їм не потрібно очищатися, що б вони не робили — це пунья. Вони також не повинні збирати пуньї. Якщо вони вбивають когось — це Дхарма. Якщо вони когось вдарять — це Дхарма. Нічого поганого вони не роблять. Вони абсолютно бездоганні. Якщо вони когось обманюють, когось обманюють, то це нормально. Тому що заради вищої мети потрібно відмовитися від менших цілей. Це виправдано в нашому повсякденному житті, ви побачите, що коли ви захищаєте свою країну, на вас нападає ворог, якщо вам доведеться захищати свою країну, ви можете їх вбити. Ви можете обдурити їх, дипломатично ви можете обдурити їх. Дозволено, чому? Бо заради вищої мети треба відмовитися від меншої мети. Але для Інкарнації це завжди вища мета. Менші цілі Його зовсім не турбують. Йому не потрібно зважувати, думати, раціоналізувати чи тренуватися, чи розігрувати щось, усе зроблено. Навіть рух, кожен рух, кожен рух Інкарнації має в собі хвилі, що на благо. Немає нічого, навіть жодної миті такого, що не було б для блага світу. Отже, Інкарнація — це зовсім інша річ, Її не можна досягти, вона має бути вроджена.

Тепер, наприклад, Інкарнація є бхокта, вона є тим, хто насолоджується, насолоджується усім. Багато людей, скажімо, створили цей килим в Туреччині. Ці килими були створені турками деякий час тому для того, щоб сиділа Інкарнація. Тож Рітамбхара Праг'я розіграє це таким чином, щоб принаймні, Я побачила це, або Я мала це, щоб їхні душі були благословенні, щоб вони почувалися добре. Мікеланджело робив це не для пап, Я вам скажу, і не для всіх нікчемних людей, які туди ходять. Навіть Блейк не робив усієї цієї роботи для нікчемних людей, які хочуть піти й подивитися на оголених художників. Це все було зроблено, щоб Інкарнація побачила. Це те, як вони найбільше благословенні, тому що вони поза межами, ніщо їх не торкається, ніщо не є важливим, це не є раціональним чи тим, чого вони самі себе навчили, це є автоматичним.

Як Шрі Крішна мав одружитися з шістнадцятьма тисячами жінок. Чи можете ви уявити це? У ті часи моногамії, Його б сто разів переслідували. Причина в тому, що Він має шістнадцять тисяч сил, і Він мав народитися з цими шістнадцятьма тисячами сил на цій Землі, і п’ять елементів стали Його королевами.

Йому довелося виправдати це, щоб вони були поруч.

І як зараз у Мене є сахаджа йоги, яких Я маю, Я маю на увазі, які отримали реалізацію. Таким чином, автоматично Я стаю вашою Матір’ю. Але для Нього не було іншого виходу, як одружитися зі Своїми шістнадцятьма тисячами сил. І тому Він одружився, але ніколи не був одруженим, усе життя був парубком. Тому що Він Йогешвара і Він Брахмачар’я. Хто може одружитися з Ним?

Тож для них усі ці мирські речі — лише драма, яка не має жодного значення. Це просто драма. Людина, яка не є Інкарнацією, не повинна намагатися нею бути. Це не право людини. Як поліцейський стоїть на дорозі, якщо він направляє руки вправо, вліво — ми слідуємо за ним. Але ви попросите якогось божевільного піти і стояти там, його заарештують.

Тож для нормальних людей, навіть якщо ви Гуру, ви не повинні дозволяти їм торкатися ваших стоп. Торкатися можна лише стоп Інкарнації, і нікого іншого. Звичайно, у самаячарі, як у нас в Індії, є звичай торкатися стоп батька, тому що батько є представником батька або матері всередині вас. Але це символічно, але насправді ви повинні віддавати себе не комусь, а Інкарнації. Крім того, якщо є вчитель у вашому, будь-якому мистецтві або в будь-якому випадку майстер, ви повинні торкнутися його стоп. Навіть для того, щоб вимовити його ім'я, ви повинні потягнути себе за вуха. Але ніхто, хто є людиною, не повинен торкатися ваших стоп, особливо сахаджа йоги не повинні. Ніхто не повинен нікого просити торкатися ваших стоп. Як старшій людині, можливо, це інша справа, але не як Гуру. Це дуже небезпечна річ, як тільки ви починаєте це, ви знаєте, що це відбувається з багатьма, вони просто залишають Сахаджа Йогу. Отже, щоб розвинути в собі Принцип Гуру, перш за все, ви повинні повністю розвинути себе. Тепер потрібно зрозуміти, як розвинути в собі Принцип Гуру.

У вас є десять принципів, як Я вже говорила вам раніше, і ми повинні розвивати ці десять принципів таким чином, щоб виділятися з-поміж інших. Учора Я казала вам, що коли ми робимо дх’яна-дхарана-самадхі та досягаємо благословень Рітамбхари Праг’ї, тоді все це потрібно розподілити на різні сфери, які називаються деш або бхумі. Важливо, як ви їх використовуєте — через мантри, очищаєте їх через мантри, очищаєте їх своєю увагою, кожен день ви повинні знати, яку чакру очистити. Ви повинні знати про себе, де проблема, як її очистити, як ми маємо її усунути. Не сприймайте це як належне. Багатьом людям, які мають, скажімо, проблему з лівим каналом, а ви просто принесете їм лимон і перець чилі і подумаєте, що Мати виконала роботу. Я можу виконувати цю роботу лише тимчасово, але якщо знову виникне вакуум, вас засмокче знову. Бачите... ці порожнини всередині вас знову відчувають голод і бажання мати ще трохи. Отже, усунути цей вакуум — це ваша робота, і для цього ви повинні позбутися всіх своїх недоліків. Це найголовніше для вас усіх. І спробуйте приділити повну увагу всім цим різним дешам — це групи, вони так називаються. І коли ви їх очистите, їх просвітите, наповните світлом, тоді ви назвете це прадеш, тобто деша стала просвітленою. Як тільки це буде зроблено, тоді ви досягнете точки, коли зможете стати Гуру, але все одно ви не стали Сатгуру. Щоб стати Сатгуру, ви повинні досягти стану атіта. Стан атіта такий, що нехороша людина тремтітиме перед вами. Людина, яка бреше, яка обманює інших, втратить свій язик. Чоловік, який має хтиві очі, який не може контролювати себе, без будь-якого контролю над своїм розумом, це стосується і жінок, і чоловіків, в такої людини будуть бігати очі. Деякі з них будуть тремтіти, ті, хто був одержимий, будуть тремтіти через це. Усі вони постануть перед світлом Сатгуру. Коли ви цього досягнете, вам не доведеться з ними боротися, вони самі будуть викриті, і вам не доведеться нічого робити. Одного разу Мені сказали, що в родині є служниця, яка є дуже одержимою людиною. Тому Я сказала: «Позбудьтесь її». Я поїхала в аеропорт. По дорозі Я зупинилася біля того будинку, і служниця просто йшла, бачите, і там був водостік, Я маю на увазі не каналізація, а щось відкрите, і вона побачила Мене і впала туди. Я сказала: «О Боже!», тож Я сказала водієві, щоб він проїхав трохи вперед. І вона впала. Таке трапляється. Одного разу Я подорожувала літаком, і джентльмен попереду почав просто підстрибувати. Тож сахаджа йог запитав: «Ви з ТМ?» — він сказав: «Звідки ти знаєш?» Він сказав: «Ми знаємо». Тому Я сіла ззаду. Можливо, вони всі можуть... Може настати день, коли вони почнуть так стрибати. Або пілот може почати стрибати.

Для Мене це велика проблема.

Навіть освітлення...

...ви входите в церкву і раптом ви бачите, що всі вогні гаснуть ось так. Навіть на великих бенкетах Я бачу, коли Я сиджу там, і раптом усі підходять і сідають, і всі їхні бхути приходять, вони починають стрибати, а потім люди починають дивитися: «Що відбувається, чи горить вогонь?» Так багато речей може трапитися, наприклад, був один джентльмен, який був дуже одержимий війною, і ми йшли на корабель, і там була маленька платформа, на яку ми повинні були спочатку стрибнути, і платформа почала робити так, і так і хлопець не знав, що з нею робити, він не розумів, чому вона так робить. Отже, коли ви досягаєте цього стану, вам не потрібно сперечатися чи щось робити, навіть якщо ви піднімете очі, трапляється, що людина потрапляє в халепу. Або можуть бути якісь егоїстичні люди, вони розтануть. По-перше, ви повинні розіграти драму Гуру, одягайтеся просто, ви повинні поводитися дуже ніжно, тому що ви повинні привернути їхню увагу до себе. — Ходімо, ходімо, ходімо. Це реклама, відділ реклами.

І як тільки це зроблено, цю драму зроблено, її можна буде викрити дуже швидко, якщо вони дізнаються, що ви просто граєте, ви просто актор. Після того, як драма буде завершена, ви зможете дуже майстерно показати їм себе справжнього. Тож спершу ви не показуєте їм, що ви справжній, суворий керівник. Ніколи. Спочатку використовуйте всі свої солодкі якості. Чим складніші вони, тим ніжніша Я з ними. Потім вони заглиблюються всередину. Потім ви даєте їм досвід реалізації і можете їх вилікувати. Спочатку підготуйте їх. По-перше, іноді вони такі налякані, вони такі знервовані, вони такі засмучені, іноді занадто самозакохані. Тому будьте ніжні. Поступово вони адаптуються і у вашій компанії, і тоді, навіть якщо ви їх вдарите, з ними буде все гаразд. Ось так це треба робити дуже спритно. І якщо ви бачите, як Я керую своїм Принципом Гуру, ви також можете керувати. Але ключем до Принципу Гуру є терпіння, повне терпіння і повна віддача на волю Всемогутнього Бога. Повне терпіння — це ключ. Спочатку ви їм говорите, що так має бути, але вони не погоджуються. Сперечатимуться — як, чому, це і те. Гаразд, давай. Тоді вони повернуться з підбитим оком. Або вони можуть повернутися з підбитим носом. Тоді ви говорите: «Добре, я вилікую це». Ви заспокоєте його чи її, а потім щось кажете їм. Так що мудрість і розважливість Йогешвари ви повинні мати. Як ви поводитеся з людьми, це дуже важливо, тому Я згадую Йогешвару. Тому що в стані Гуру ви повинні дати це на колективному рівні. Індивідуальний рівень закінчується, і ви переходите до колективного, коли починаєте ставати Гуру. Отже, усі ці методи, які Я днями пояснювала Моді, ви можете зрозуміти, що десять ваших проблем у Войді — коли вони будуть вирішені — вирішать шістнадцять проблем Вішудді. І як тільки шістнадцять проблем пройдено, вирішено, то ви переходите до Агії. І в Агії чакрі на вас чекає така величезна жертва, ви не відчуваєте жертви, але вона чекає на вас.

І потрібно побачити, чим ви можете пожертвувати в цьому стані атіта, тому що ви нічим не жертвуєте. Все вже пожертвовано, чим ще жертвувати? І такого стану потрібно досягати, усвідомлюючи, що ви реалізовані душі. Ви не звичайні люди, і у вас не може бути звичайних, буденних типів правил і норм. Подібно до ями та ньями, ньями для себе, ями для інших, нічого такого. У вас повинні бути абсолютні Істини

настільки, що ви повинні проявити їх, і всі ці Істини мають силу. За кожною істиною, яка встановлена у вас, вам нічого не потрібно робити, вона вирішується сама. Отже, перш за все, ви повинні привести в порядок свої чакри. На чакри необхідно звернути увагу. Після стану Самадхі ви почнете їх правильно відкривати. Очистіть їх. Дізнайтеся, які чакри погані. Я бачила людей, які мають декілька дуже поганих чакр і багато хороших чакр, але вони будуть насолоджуватися лише хорошими чакрами і не будуть турбуватися про погані. Зверніть увагу на свої заблоковані чакри, очистіть їх, очистіть їх. Зверніть на це всю свою увагу. Зверніть увагу на Бога, на Божество, якому ви поклоняєтеся

і ви отримаєте... ...повний прояв їхньої сили в собі. Отже, очистіть усі чакри, усі прадеші, які потрібно встановити, і після встановлення прадеш вам доведеться встановити стосунки з іншими на колективному рівні.

Потім стан, коли ви стаєте повним Духом у Агії чакрі.

Це найпростіше в Сахаджа Йозі, і Я сказала вам причину, бо ви справді щасливчики. Найпростіше із найпростішого — це Сахаджа Йога. Суть Сахаджа Йоги полягає в тому, що це найпростіша річ.

І саме тому ми повинні сповна скористатися цим найпростішим методом, який зроблено просто, абсолютно для вас.

Це благословення Гуру Пуджі для вас, щоб ви всі стали Гуру до наступного року. Просто ви повинні присвятити себе цьому і сказати сьогодні у своєму серці, пообіцяти Мені у своєму серці, що, Матінко, не «ми спробуємо», а ми будемо робити, тричі повторіть: «Ми будемо робити, ми будемо робити».

І останнє, що Я хочу сказати вам, що ось уже минув Мій шістдесятий рік, і більше ніяких святкувань Мого дня народження — це останній. Будь ласка, запам’ятайте це. Я прийняла все, що ви сказали, тому що шістдесятиріччя — це дуже сприятливо. Після цього — жодних більше святкувань Мого шістдесятиріччя.

Ви вже подумали, що подарувати Мені від усіх європейців. На шістдесятиріччя Я прийняла його, але більше ніякого планування на шістдесятиріччя, яке вже минуло. Я кажу вам дуже відверто, добре? Тож ніхто більше не збирається святкувати Моє шістдесятиріччя. Сподіваюся, вам все зрозуміло.

Тож протокол

Гуру і Матері слід розуміти в Сахаджа Йозі переважно через досвід. Але це не означає, що ви зійдете зі шляху, щоб відчути іншу сторону цього.

Дотримуючись протоколу все більше й більше, ви побачите, що отримуватимете набагато більше допомоги.

Я сказала Ніку одного разу, Я сказала йому, він скаже вам це, були дві жінки, які хотіли поїхати до Бельгії. Я сказала їм, що вони поїдуть завтра. А пані сказали: «Ні, ми сьогодні їдемо». Він сказав: «Мати сказала, що ви їдете завтра, тому ви їдете завтра, що б там не було». Вони сказали: «Ні, ми їдемо сьогодні. Як це Мати сказала, що ми їдемо завтра?» Він сказав: «Але Вона це сказала», — вони не слухали. Тому ми відправили їх в аеропорт, і вони зрозуміли, що мають їхати наступного дня.

Отже, так воно і є, що протокол повинен бути таким, «Так, Мати це сказала, немає значення. Це може піти не так, неважливо. Що б Вона не сказала, давайте слухатися і дивитися». На досвіді тільки ви будете знати, але на початку ви тільки скажете: «Ні, ми не зробимо це і те», — це недобре. Отже, протокол є найпростішим із простих у виконанні. Отже, це суть Сахаджа Йоги, найпростіший з простих — це протокол. Якщо ви розумієте протокол, вам не потрібно нічого робити, ви розвиватиметеся з ним автоматично. Але вам не вистачає протоколу, і тому ви не ростете. Справа в тому, що щоб найкраще розвиватися в Сахаджа Йозі, потрібно знати протокол, про який ви можете запитати інших. У досвідчених людей ви можете запитати, або якщо ви хочете отримати власний досвід, ви можете це зробити. Але дехто намагається робити навпаки — сперечається зі Мною у відповідь, говорити різні речі, які вони думають: «Давайте поекспериментуємо, що з цього вийде». І тоді вони ламають собі шиї і приходять до Мене, щоб полікуватися. Тому цього не повинно бути. Досвід має бути на користь. І ось як, якщо ви можете запитати інших, скористатися їхніми порадами, тих людей, які піднімаються вище, ніж зазвичай, який протокол? І зверніть вашу увагу на те, як ви можете покращити свій протокол, що ви повинні робити, щоб дотримуватися протоколу? Що ми робимо не так, де ми йдемо не так? Тому що суть Сахаджа Йоги сьогодні — це протокол, який повинен бути найпростішим.

Це має бути найпростішим, що можна зробити і коли ви знаєте протокол, що «Якщо Вона сказала це, якщо Вона це мала на увазі, тоді все гаразд». Але деякі люди такі кумедні, що вони починають цитувати Мене. «Мати сказала, що всі повинні поститися». Я сказала комусь: «Тобі краще попоститися». Тож наступного дня худий чоловік прийшов непритомний, Я запитала: «Що сталося?»

Коли Я кажу щось конкретній людині, вони просто поширюють це, тому що думають: «Навіщо мені поститися одному? Всі повинні поститися».

Це велика проблема, що вони завжди цитують Мене. Ніхто не повинен цитувати Мене іншим, тому що важливо одне, все, що ви хочете сказати, розмістіть це на дошці оголошень можливо, з Моїм підписом, краще — для загальних питань, а для конкретних речей, що б Я не сказала, конкретно ви повинні робити це. Принаймні, стільки розсудливості ми всі повинні мати. І спробуйте. Вам дуже допоможе, ви здивуєтеся, вам дуже допоможе, тому що це все для вашого покращення і особливої благодаті, якщо ви зрозумієте суть протоколу. Тож Я веду вас до тієї точки, де ви почнете розуміти, що Матері, як такій, нічого не потрібно віддавати, бо Вона нічого не бере, ніщо не дістається Їй. Є лише ваша віддача себе, залишаючи все, що не є бажаним.

Це процес, який дуже прикрашає, його варто пройти. Ви всі так багато досягли, і вам потрібно рости далі, Я впевнена, що ви підете далі і станете великими Вчителями, як ви пообіцяли сьогодні, до наступного року.

Тому Я не знаю, яка процедура сьогоднішньої Пуджі, якою б не була процедура, давайте почнемо.

Отже, по-перше, двадцять одне ім’я Шрі Вішну, тому що це для підтримки. Потім — Ганеша-Пуджа, Пуджа Ганеші. Потім третя річ...

Потім Санкальпа. Санкальпа — це присвячена обітниця (молитва) — для чого ви робите цю Пуджу, це повинні сказати всі ви. Потім Пуджа Ганеші. Після Пуджі Ганеші ви зробите Пуджу Гуру, а після Пуджі Гуру, після Пуджі Гуру ми будемо робити Деві Пуджу. Після Деві Пуджі ми зробимо Хаван, а після цього — якщо ви не хвилюєтеся, Я вам скажу — буде обід.

Тож зараз зосередьте всю свою увагу на Пуджі.

Невелика підказка: це мантри для вашого центрального каналу Сушумна Наді. Кожна мантра має дуже великий зміст і глибоке значення. Це має допомогти вашим чакрам розкритися. Перш за все, ви повинні сказати це від серця. Не язиком, а серцем. Говоріть це від щирого серця, тоді інтенсивність буде великою. Ми не звичайні люди, які просто говорять звичайні мантри. Ми реалізовані душі, ми повинні сказати це від серця.

Це та частина, яка називається Санкальпою, де ви маєте зробити віддане звернення до Мене, чому ви робите цю Пуджу. Це для всього світу, для всіх, до всіх сторін, до всіх Богів, кожне слово зафіксовано в історичній документації. Отже, ви повинні сказати, чому ви робите цю Пуджу в цей день, у цей час, де...

Як називається тутешня річка? Скажіть це. Арун.

Кажіть, сьогодні 24 липня 1983 року в Лодж-Гіллі на західному березі річки Арун в графстві Сассекс, в країні Англії в Європі, в літню пору року о 10:25 ранку, коли Сонце в Леві, а Місяць у Водолії. ми робимо цю Гуру Пуджу нашій Матері Шрі Аді Шакті, у день повного місяця. У день повного місяця Гуру Пурніма. Ми робимо цю Пуджу від імені всіх сахаджа йогів з усіх країн світу. І згідно з усіма релігійними Писаннями, всі ми з усіма нашими родинами молимося зараз за благополуччя, духовне благополуччя, перемогу над усіма перешкодами, за безстрашність, за довголіття, за довголіття нашого Гуру, за здоров’я, за багатство, для знищення всіх баддх сахаджа йогів, щоб бути володарями восьми сіддх, щоб дати мир усім, людям і тваринам. Ми молимося за здоров’я, задоволення та благодать, за всіх тих, хто зараз має інвалідність, за звільнення, за всіх людей, щоб дати їм найвищі знання. І якими б не були наші сили, якими б не були наші знання, які б жертви ми не приносили, через медитацію чи будь-яким іншим способом, вони віддаються шістнадцять разів, ми віддаємо їх під час Пуджі. І до місця, де сидить Мати, до глечика з водою, мушлі та дзвону, ми робимо Пуджу їм усім. Ми просимо всі річки очистити наші тіла. Перш за все ми поклоняємося Маха Ганапаті і просимо Його продовжити цю Пуджу без жодних перешкод. І ми запрошуємо Богиню, о Мати, Ти, Хто маєш в Собі всі тисячі Пурушей, Ти, Хто маєш тисячу очей і володієш неперевершеною силою, ми просимо Тебе, запрошуємо Тебе дуже смиренно, бути присутньою з цієї нагоди на Пуджі.

Розкажіть про цю воду. Просто встаньте і розкажіть, для чого вона вам потрібна. СЙ: Це трояндова вода. ШМ: Голосно. Трояндова вода, зроблена з пелюсток троянд. Вони зібрані в Шотландії. в день Гуру, сьогодні, три дні тому, у четвер. І з високогірної джерельної води. щоб ми вклонилися, омиваючи Стопи Матері цією трояндовою водою пропонуючи Гуру Таттву Шотландії і всім народам з благословення Матері. Помістіть його у воду так, щоб...

Хай наші вуха чують те, що істинне, хай наші очі бачать те, що чисте; хай наше єство прославляє те, що Божественне, І хай ті, хто слухають, чують не Мій голос, а Божественну мудрість. Вклоніймося зі священною піснею, належною силою й чистим знанням; і хай наша медитація просвітлює і збагачує. Хай запанують милосердя і спокій поміж нас. Тепер молитва: Вітання Шрі Ганеші, Сакшат Шрі Ісус, Сакшат Шрі Нірмала Дев’яі намо намаха. Це Ти — Той, Хто є Началом всіх начал. Це Ти — Той, Хто завершує всі діяння в минулому, нині і здійснить у майбутньому. Це Ти — Той, Хто підтримує те, що підтримується. Це Ти — Той, Хто захищає все, що захищене. Це Ти — Той, Хто є досконалим, Всепроникаючим Духом, Святою енергією Бога Всемогутнього. Думайте ясно, кажіть лише істину. Хай Твоя присутність, пробуджена в нас енергія Кундаліні промовляє; Хай Твоя присутність, пробуджена в нас енергія Кундаліні слухає; Хай Твоя присутність, пробуджена в нас енергія Кундаліні благословляє; Хай Твоя присутність, пробуджена в нас енергія Кундаліні захищає; Хай Твоя присутність, пробуджена в нас енергія Кундаліні — Твоїх послідовниках — буде послідовником. Ти — суть усіх Священних Писань і Святих Слів. Ти — Енергія, Котра осягає Слово Святе. Ти — Божественне поєднання абсолютної Істини, довершеного щастя й безмежної енергії і Ти за межами цього. Ти — все Знання і Благо, Котре приносить Це Знання. Ти існуєш до кінця всього, і після кінця усього Ти є. Ти твориш кінець усього, а після кінця всього Ти залишаєшся відстороненим. Ти — Земля, Ти — Вода, Ти — Вогонь, Ти — Повітря і Простір над ним. Ти — три Гуни і Ти — поза ними. Ти — Тіло і Ти — поза Тілом. Ти — Єство часу і Ти — поза часом. Ти перебуваєш в Муладхарі чакрі. Ти — Дух і Ти — за межами Духу. І ті, хто намагається бути єдиними з Богом, медитують на Тебе. Ти — Шрі Брахма, Шрі Вішну, Шрі Рудра, Ти — Шрі Індра, Шрі Агні, Шрі Вайю. Ти — Сонце опівдні; Ти — Повний Місяць; через усе це та багато іншого, Ти є Всепроникаючою Енергією Невинності і Мудрості. Ти — слуга Бога, Котрий нахиляється, щоб омити стопи святих. Ти — крихітна серцевина всього, Без якої вся решта позбавлена будь-якого сенсу. Ти — ключ до бібліотек усіх священних писань, Без Котрого істина є недосяжною; Ти — крапка, Котрою завершується речення, і без якої речення втрачає свій сенс. Ти — Півмісяць, Ти — Зірки і Ти — над Зірками; все, від найдрібнішої часточки до цілого всесвіту — це Ти. Ви не повинні засовувати руку всередину. Просто виливайте воду на Мої Стопи, коли він промовляє мантри. Ти там, де поєднуються звуки; Ти — Відтінок тиші між звуками; Ти — Ритм усієї музики й усіх молитв. Це є знання Нірмал Ганеш, і Ти, Нірмал Ганеш, є володарем цього Знання та всього знання. Ти — Бог і Ти — Богиня. Аум Гам Нірмал Ганапатає Твоїм силам, Шрі Ганешо, хай на милість все віддається І ліва сторона пам’яті й права сторона дії віддадуться на милість Твою і хай запанує Твоя просвітленість. У Тебе один бивень і чотири руки: одна тримає петлю, друга багор, третя піднята для благословення, а четверта пропонує поживу. Твій прапор того ж кольору, що й скромна мишка. У Тебе довгі вуха і Ти вбраний в червоне. Червоний колір прикрашає Тебе і поклоняються Тобі червоними квітами. Ти милосердний до тих, хто любить Тебе, і задля тих, хто любить Тебе, Ти приходиш на цю Землю. Ти — Сила, Котра творить, Енергія, Котра проникає, і Дух, Котрий захищає. Ті, хто шукають єдності з Богом, моляться Тобі; Ті, хто шукають єдності з Богом, поклоняються Тобі. Аум Гам Нірмал Ісусе Твоїм силам, Шрі Ісусе, хай все віддається на милість Хай ліва сторона пам’яті і права сторона дії Будуть віддані на милість Твою, хай запанує Твоя просвітленість. Ти є Словом, що було початком; Ти — Слово, що буде кінцем. Ти є Той, Хто був народжений Дівою й помер на хресті; Ти — Той, Хто вбирає в Себе всі гріхи й Хто помер, щоб ожити знову; Ти є Богом в людині, і Тебе вшановують з червоними квітами. Ти милосердний до тих, хто Тебе любить, і задля тих, хто любить Тебе, Ти приходиш на цю Землю. Ти — Сила, Котра творить, Енергія, Котра проникає, і Дух, Котрий захищає. Ті, хто шукають єдності з Богом, моляться Тобі; Ті, хто шукають єдності з Богом, поклоняються Тобі. Шрі Ганеша, вітання Тобі. Шрі Ісусе, вітання Тобі. Ти — Той, Хто є Джерелом усього поклоніння — вітання Тобі. Ти є Той, Хто знищує всі сили зла — вітання Тобі. Сакшат Син Бога Шиви, Хто є нескінченними благословенням — вітання Тобі! Сакшат Син Марії Матаджі, Котра є Нескінченною Любов’ю — вітання Тобі! Сакшат Шрі Матаджі Нірмала Деві, Котра є Нескінченною Радістю — вітання Тобі!

Тепер вірші на санскриті, які перекладаються англійською мовою так, як ви їх чули будуть сказані в той час, коли будуть поливати Мої Стопи водою, які називаються абхішека. Голосно говоріть.

Повільно. Ви повинні покласти руку, тоді її підняти.

Бачите, вінійога, прийшло слово — як його використовувати. Як використовують ім'я Шрі Ганеші? Коли ви згадуєте Його, як ви Його використовуєте? вінійога, дуже гарне слово.

Добре. Приходять дівчата.

Ні, незаміжні.

Тепер вони читатимуть про Шрі Махавішну англійською мовою, який був Інкарнацією, прийшов на цю Землю як Господь Ісус Христос. Як Він був створений, і суть цього полягала в тому, що...

Той, Хто колись був Єдиним, мав сутність Шрі Ганеші. і Він прийшов на цю Землю в кінцевому підсумку як Шрі Господь Шрі Ісус Христос. Але як Він став Махавішну? І які були Його благословення, ми повинні сказати, Хто був Сином Шрі Крішни.
